# Fréttasaga

Fréttasaga heldur utan um breytingaskrá frétta á nokkrum íslenskum vefmiðlum.

Í augnablikinu eru það Vísir, Mbl og RÚV.

Fréttasaga byggir að mestu leyti á kóða NewsDiffs, sem er fyrirmynd okkar. Tilgangur okkar, og NewsDiffs, er að halda utan um þær breytingar sem verða í síbreytilegu landslagi netfréttamennsku.

--------

Á hverjum degi eru skrifaðar hundruðir, ef ekki þúsundir frétta á íslenskum vefmiðlum. Þær eru allt frá því að vera örstuttar tilkynningar og upp í langar og ítarlegar fréttaskýringar. Ótaldar eru svo fjöldi endurbirtinga og greinabroa úr skyldum fréttamiðlum. 

Þessar fréttir og greinar fjalla um mismikilvæg málefni.

Fréttir á netinu eru langt frá því að slíta barnsskónum enn. Þau kerfi sem notuð eru til að halda utan um og birta allar þessar fréttir eru ófullkomin. Þróun á fréttakerfum fyrir vefinn er kostnaðarsöm. Fréttir eru í dag ódýr gjaldmiðill, hugsaður til að selja auglýsingar og í mörgum tilfellum hluti af gróðavon eigenda sinna. 

Í þessu landslagi er hreinlega ekki ráðrúm fyrir viðbætur sem geta nýst notandanum til að sjá handan fréttanna, að sjá hvernig fréttir á netinu þróast. Það er nefnilega grundvallarmunur á netfréttum og þeim prentuðu að þeim fyrrnefndu má breyta eins oft og vill. 